# Selaaminen ja etsiminen

**Selaa**-välilehdellä pääset selaamaan ja hakemaan jo tehtyjä kirjauksia.

!!! tip "Oikotie"
    Selausnäkymään pääsee myös painamalla <kbd>F3</kbd>. Selausnäkymän saat avattua uuteen ikkunaan painamalla <kbd>SHIFT</kbd>+<kbd>F3</kbd>.

## Tositteiden selaaminen

![](tositteet.png)

**Tositteet**-napilla valitset tositteiden selaamisen. Rajaa selattavien tositteiden
aikaväli ja halutessasi tositetyyppi.

**Etsi**-valinta suodattaa näytöllä olevista tositteista ne, joiden otsikossa on etsittävä teksti.

Napsauttamalla riviä pääset katsomaan tai muokkaamaan valittua tositetta.

## Vientien selaaminen

![](viennit.png)

**Viennit**-napilla valitset vientien eli tositteella olevien rivien selaamisen.
Rajaa selattavien vientien aikaväli. Voit selata yksittäisen tilin tapahtumia
valitsemalla **Kaikki tilit**-valinnat tilalle haluamasi tilin.

**Etsi**-valinta suodattaa näytöllä olevista vienneistä ne, joiden selitteessä on
etsittävä teksti.

Napsauttamalla riviä pääset katsomaan tai muokkaamaan tositetta, johon vienti on
kirjattu.

![](ok.png)-kuvake kohdennussarakkeessa tarkoittaa, että kyseinen tase-erä on "tasan" eli myynti- tai ostolasku maksettu kokonaan tai poistettava hankinta poistettu kokonaisuudessaan.

## Porautuminen aloitusnäytöltä

![](alkuruutu.png)

Aloitusruudun saldoluettelon tilinnumerot ovat linkkejä, joita napsauttamalla näet luettelon kyseiselle tilille kirjatuista vienneistä.

## Porautuminen arkistossa

[Sähköisen arkiston](/tilikaudet/arkisto) raporteista pääset seuraamaan kirjausketjua taseesta ja tilinpäätöksestä aina yksittäisiin tositteisiin saakka.
