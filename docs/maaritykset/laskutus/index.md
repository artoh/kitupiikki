![](laskutus.png)

Määrittelee uusien laskujen oletusvalinnat

* **Tositelaji**, johon laskut kirjataan kirjanpidossa (yleensä Myyntilaskut)
* **Kirjausperuste**, jolla lasku kirjataan kirjanpitoon <ul>
  <li>**Suoriteperusteinen**: kirjataan toimituspäivänä</li>
  <li>**Laskuperusteinen**: kirjataan laskutuspäivänä</li>
  <li>**Maksuperusteinen**: kirjataan, kun lasku maksettu</li>
  <li>**Käteiskuitti**: maksetaan käteisellä tavaraa luovutettaessa</li></ul>
* **Saatavatili**: tili, jolle lasku kirjataan suorite- tai maksuperusteisesti (yleensä Myyntisaamiset)
* **Käteistili**: tili, jos maksu kirjataan käteislaskuna (yleensä Käteisvarat)
* **Maksuaika** eräpäivän määrittelemiseen
* Laskulle tulostettava **huomautusaika** ja **viivästyskorko**
* **Seuraava viitenumero**. Jos olet laskuttanut saman tilivuoden aikana toisella ohjelmalla, valitse varmasti vapaaksi jäävä numeroalue. Kitupiikki huolehtii itse viimeisen numeron (tarkastusnumero) laskemisesta. Viitenumero toimii myös laskun numerona.

Voidaksesi valita **laskuille tulostuvan pankkitilin numeron**, pitää IBAN-tilinumero olla syötettynä
[tilin tiedoissa](/maaritykset/tilikartta).

Valitse myös, tulostetaanko pankkisiirtolomakkeeseen **pankkiviivakoodi** sekä vastaavat tiedot sisältävä **QR-koodi**.

## Ikkunakuoret

Jos laskut on tarkoitus postittaa **ikkunakuoressa**, määrittele kirjekuoren osoiteikkunan koko sekä sijainti. Isoikkunakuoressa (ikkunan korkeus yli 5,5 cm) ikkunan kohdalle tulostetaan sekä lähettäjän että vastaanottajan tiedot.

Suositellut ikkunakuoret

Koko  | Ikkunan leveys | Ikkunan korkeus | Etäisyys vasemmalta | Etäisyys ylhäältä
------|----------------|-----------------|---------------------|------------------
C5    | 9,5 cm          | 3,5 cm         |  1,8 cm             | 4,0 cm
C5 isoikkuna | 9,0 cm  | 6,0 cm          | 1,8 cm              | 1,0 cm
E65  |  9,0 cm         | 3,0 cm          | 1,8 cm              | 4,0 cm
E65 isoikkuna |  9,0 cm  | 6,0 cm        | 1,8 cm              | 1,0 cm
