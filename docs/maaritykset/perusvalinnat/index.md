# Perusvalinnat

![](perusvalinnat.png)

**Organisaation nimi**, **y-tunnus**, **osoite**, **kotipaikka**, **puhelin**, **sähköposti** ja **logo** näkyvät erilaisissa tulosteissa. Logoksi voi valita jpg- tai png-muotoisen kuvatiedoston. Jos logo sisältää organisaation nimen niin, ettei nimeä ole tarpeen toistaa logon vieressä, valitse **Logossa organisaation nimi**.

Elinkeinotoiminnan tilikartoissa määritellään käytettävä **yritysmuoto**. Yhdistystoiminnan tilikartassa määritellään **tilikartan laajuus**. Nämä valinnat vaikuttavat tilien näyttämiseen ja piilottamiseen tilikartalla.

**Tiedoston sijainti** näyttää kirjanpitotiedoston nimen ja sijainnin. Vastaavasti **Arkiston sijainti** näyttää hakemiston, jossa kirjanpidosta muodostettu sähköinen arkisto sijaitsee.

Valitse **Arvonlisäverovelvollinen** jos olet rekisteröitynyt arvonlisäverovelvolliseksi. Arvonlisäveroon liittyvät toiminnat näytetään vain, kun Arvonlisäverovelvollinen on valittu. Katso Käsikirjan lukua [Arvonlisävero](/alv).

**Näytä tulosteiden muokkauksen työkalut** mahdollistaa tilinpäätösmallin ja eri raporttien mallipohjien muokkaamisen.

!!! warning "Tiedä mitä teet!"
    Mallit määrittelevät, miten tilinpäätöksen tase ja tuloslaskelma muodostetaan. Ole huolellinen muokatessasi raporttien malleja.

**Näytä ilmoitus saatavilla olevista päivityksistä** näyttää ohjelman aloitussivulla ilmoituslaatikon, kun Kitupiikistä on saatavilla uudempi ohjelmaversio.
Tätä varten Kitupiikki ottaa internet-yhteyden palvelimelle.

!!! note ""
    Päivitystä tarkastettaessa Kitupiikin verkkosivu [tilastoi](http://kitupiikki.arkku.net//tilasto) anonyymin tiedon ohjelman versiosta sekä tietokoneen käyttöjärjestelmästä ja käytössä olevan tilikartan tyypistä.

**Poista käytöstä pdf-toiminnot** poistaa Kitupiikin sisäänrakennetun pdf-esikatselun sekä tiedon tuomisen pdf-tositteista. Käytä ainoastaan, jos pdf-tiedostojen käsittely aiheuttaa ongelmia.
